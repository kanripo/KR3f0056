# -*- mode: mandoku-view; -*-
#+TITLE: 九章錄要
#+DATE: 2015-08-24 23:11:24.474883
#+PROPERTY: ID KR3f0056
#+PROPERTY: BASEEDITION WYG    
#+PROPERTY: JUAN 卷一
<pb:KR3f0056_WYG_001-1a>¶
欽定四庫全書¶
　九章録要卷一¶
　　　　　　　　　　　　　松江屠文漪撰¶
乗除諸法¶
　九章乗除之法各有不同因以分著各章其通用者¶
　宜先講也具詳於左¶
并乗并除　算以速見巧乗或屢乗除或屢除不若一¶
　乗一除之捷也假如有數須用一十五乗復一十八¶
<pb:KR3f0056_WYG_001-1b>¶
　乗者直以二百七十乗之(先以十五與/十八相乗)餘可意推其¶
　在除法尤以并為便葢使分除而前除不盡以後必¶
　用零除之法仍是并除而更多事固不如先并也惟¶
　前除適盡則後除雖有零餘亦當無幾特便於命分¶
　而并除者餘實反多然約之亦正相同耳¶
分乗分除　再三乗除不若一乗除之便而亦有時宜¶
　用分者不可以一律拘假如有數須二百四十五乗¶
　(凡為四十/九者五)則先以五乗之復以七乗之又以七乗之¶
<pb:KR3f0056_WYG_001-2a>¶
　既無易誤之患而算較㨗也其在除法則須審量何¶
　也恐前除不盡而後仍用零除也葢以法除實或不¶
　能盡者非必如三六七九等除雖破實之一為十為¶
　百與千(如實米一石破為十斗為/百升為千合之類是也)而終不盡也即如¶
　二四五八等除但破實之一為十與百千自無不盡¶
　而若不破實則仍不盡矣前除既破實以至於盡後¶
　除勢不中止此於命分反逺特求分釐數者宜之耳¶
　夫既已命分而以母除子亦得分釐數既得分釐數¶
<pb:KR3f0056_WYG_001-2b>¶
　而以原法乗之亦可命分二者固亦相通然而各自¶
　取㨗豈須借徑此其宜審者也更恐前除破實且不¶
　盡則雖求分釐數亦未能精細故所分之除法孰先¶
　孰後(大抵二四五八等除宜居/前三六七九等除宜居末)又不可不審總之運¶
　算之巧存乎一心非言所可悉矣　假如有銀四百¶
　五十兩用一百六十八除若并除得二兩又一百六¶
　十八分兩之一百一十四即不復破實細除但約之¶
　為二十八分兩之一十九而可以命分矣若分除者¶
<pb:KR3f0056_WYG_001-3a>¶
　先用三除次八除次七除(以原數四百五十故先用/三除若係三百五十便當)¶
　(先用七除次/八次三也)得二兩六錢七分八釐五毫七絲又七¶
　分絲之一(尚可再除而/數微已甚矣)倘欲以兩命分則惟二兩整¶
　數已定外餘須以原法乗之乃得一百一十四之數¶
　仍再約之反不㨗也(右一條/新增)¶
乗除相減歸一法　數須乗除並用而可用乗省除或¶
　用除省乗則歸一尤為至便如數須一十八乗復三¶
　除者直以六乗之須四乗復十二除者直以三除之¶
<pb:KR3f0056_WYG_001-3b>¶
　其法乗數多則從乗除數多則從除而必先取乗除¶
　兩數以少除多除之可盡即用除得之數不可盡者¶
　不能歸一也省乗用除倘有零餘則約分簡易更非¶
　原數乗除之比(右一條/新訂)¶
兩數一半一倍乗法　置兩數欲相乗者若倍其一半¶
　其一而乗之所得數同如一數五百二十五一數三¶
　十二倍上數為一千零五十半下數為一十六乗之¶
　視以原數相乗者㨗矣此特宜於數之少者葢直可¶
<pb:KR3f0056_WYG_001-4a>¶
　以臆計而不煩布算也(右一條/新增)¶
倍除法　置兩數欲以法除實者若倍其法除之所得¶
　數亦倍之即應得之數如有數須四十五除則用九¶
　十除須一百三十五除則用二百七十除亦倍所得¶
　數㨗於以原法除也遇零分欲求分釐數者依此除¶
　之若欲命分則仍其子還用原母(即原/法也)以命之或須¶
　約者更約之滿原母者歸整為一數俱不用倍(右一/條新)¶
　(增/)¶
<pb:KR3f0056_WYG_001-4b>¶
乗除通用法　二乗與五除同二除與五乗同(置銀十/兩以二)¶
　(乗之得二十兩以五除之得二兩其差十倍/然而可通用者其乗除俱得二數則同耳)　四乗¶
　與二五除同四除與二五乗同(其差/百倍)　八乗與一二¶
　五除同八除與一二五乗同(其差/千倍)¶
以加減代乗法　假如有數須八乗者即於實下一位¶
　減二若實數係五二五當減一十則於實之本位減¶
　一也有數須一零五乗者即於實下第二位加五若¶
　實數係二二五當加一十則於實下一位加一也加¶
<pb:KR3f0056_WYG_001-5a>¶
　減俱從小數始¶
三率準測乗除法　數有已知者因以測所未知則列¶
　前三率求後一率先定三率之位第一率與第三率¶
　相準第二率與未知之第四率相準如穀準穀錢準¶
　錢之類乃以二率三率相乗為實以一率為法除之¶
　得四率為所求數舊名異乗同除(左例原銀與原米/是為同今銀與原)¶
　(米是/為異)¶
　假如原有銀三十六兩糴米四十八石今銀六十三¶
<pb:KR3f0056_WYG_001-5b>¶
　兩問米幾何¶
　一率　原銀三十六兩¶
　二率　原米四十八石¶
　三率　今銀六十三兩¶
　四率　八十四石為今米數¶
　右法若先以一率除二率得數乃以乗三率或先以¶
　一率除三率得數乃以乗二率所得四率皆同但除¶
　之不盡必用零乗之法則不若從前先乗後除為㨗¶
<pb:KR3f0056_WYG_001-6a>¶
　(凡數須乗除並用者/每以乗居先倣此)¶
　右法覆算以二率三率相乗如前以四率除之仍得¶
　第一率若以一率四率相乗以二率除之得三率以¶
　三率除之得二率¶
三率化多為寡乗除法　别求一通數可以除盡率中¶
　之兩數者(其一必係第一率其一/或第二率或第三率)即以通數除率數¶
　所得數列本率下以代率數乗除如前無通數者則¶
　否¶
<pb:KR3f0056_WYG_001-6b>¶
　一率　三十六　三(此以十二為通數/)¶
　二率　四十八　四¶
　三率　六十三¶
　四率　八十四¶
　又式¶
　一率　三十六　四(此以九為通數/)¶
　二率　四十八¶
　三率　六十三　七¶
<pb:KR3f0056_WYG_001-7a>¶
　四率　八十四¶
三率易位乗除法　前法以原銀原米相連置一二率¶
　而今銀置三率葢以二率視四率猶以一率視三率¶
　三率視四率亦猶一率視二率其數可例推也若如¶
　左例原珠數多其價數反少今珠數少其價數反多¶
　必以一率與三率互換其位而後三率之視四率亦¶
　猶一率之視二率矣乗除如前得所求數舊名同乗¶
　異除(若如前置率則當以一率/二率相乗以三率除之)　假如原有小珠五¶
<pb:KR3f0056_WYG_001-7b>¶
　十顆今有珠稍大三十顆其總重適等原珠共價銀¶
　一十二兩問今價幾何¶
　一率　今珠三十顆　三(以十為通數/)¶
　二率　原價十二兩¶
　三率原珠五十顆　五¶
　四率　二十兩為今價¶
　又如有物一枚以稱稱之稱小不及其錘重十兩外¶
　加一錘重八兩稱之得三十五斤依小稱算該幾斤¶
<pb:KR3f0056_WYG_001-8a>¶
　一率　原錘十兩　二(以五為通數/)¶
　二率　今重三十五斤　七¶
　三率　并兩錘十八兩¶
　四率　六十三斤為實重數¶
　又如原稱稱物重三十五斤失原錘欲别作錘配之¶
　不知輕重却借一錘重十兩以較原稱之物得六十¶
　三斤問原錘重¶
　一率　原重三十五斤¶
<pb:KR3f0056_WYG_001-8b>¶
　二率　今錘十兩¶
　三率　今重六十三斤¶
　四率　十八兩為原錘重¶
　(此即前例一率四率相乗/而以二率除得三率也)¶
三率重測法數或繁襍非三率可盡當疊用三率之¶
　法次第推之¶
　假如原母銀五十兩三月得子銀四兩今母銀二百¶
　兩欲得子銀二百兩須幾年¶
<pb:KR3f0056_WYG_001-9a>¶
　一率　原母五十兩¶
　二率　原子四兩¶
　三率　今母二百兩¶
　四率　十六兩為今母三月之子¶
　又¶
　一率　子十六兩¶
　二率　三月¶
　三率　子二百兩¶
<pb:KR3f0056_WYG_001-9b>¶
　四率　三十七月二分月之一為所求數¶
　右例亦可用并法¶
　一率　原子四兩¶
　二率　原母乗三月得一百五十兩¶
　三率　今須子二百兩¶
　四率　七千五百兩為今母乗月之數再以今母除¶
　　　　之得月數¶
　又如客販布賣之每匹二錢即母銀百兩已得息三¶
<pb:KR3f0056_WYG_001-10a>¶
　十兩設每匹賣二錢四分則百兩獲息幾何¶
　一率　已得息并母一百三十兩¶
　二率　母一百兩¶
　三率　布價二錢化二十分¶
　四率　十五分又十三分分之五為每匹母銀¶
　别有㨗法應補於後¶
　一率　二十分¶
　二率　一百三十兩¶
<pb:KR3f0056_WYG_001-10b>¶
　三率　四分¶
　四率　二十六兩¶
　　　　并三十兩得五十六兩¶
　又¶
　一率　每匹母十五分又十三之五¶
　二率　布價二錢四分内息八分又十三之八¶
　三率　母一百兩¶
　四率　五十六兩為所求息數¶
<pb:KR3f0056_WYG_001-11a>¶
　又㨗法¶
　一率　二十分¶
　二率　一百三十兩¶
　三率　二十四分¶
　四率　一百五十六兩¶
　　　　此為母子并數¶
三率并乗并除法數雖繁襍而可歸并入三率之内¶
　則以三率盡之¶
<pb:KR3f0056_WYG_001-11b>¶
　假如煉礦求銀初火得三之二再火得七之五又火¶
　得四之三凡三火得銀七十五兩問原礦幾何¶
　一率　三子相乗得三十¶
　二率　三母相乗得八十四¶
　三率　煉得銀七十五兩¶
　四率　二百一十兩為原礦¶
　又如原有綾八匹換紗二十匹原紗三十匹換布一¶
　百匹原布六十匹換錦二匹今有綾一十八匹問換¶
<pb:KR3f0056_WYG_001-12a>¶
　錦幾何¶
　一率　原綾紗布乗得一萬四千四百¶
　二率　原換紗布錦乗得四千匹¶
　三率　今綾一十八匹¶
　四率　五匹為換錦數¶
乗除先化大小數法　凡數大小雜見不便相乗除則¶
　先以大數化為小數假如原有銀六錢買絲七兩今¶
　有銀五兩問買絲幾何此因銀數有錢復有兩須化¶
<pb:KR3f0056_WYG_001-12b>¶
　兩為錢其絲自作兩算不必化錢也大凡同類者須¶
　化殊類則否(遇多數取最小數為主以大數化之倣/此如一十二兩三錢四分化為一千二)¶
　(百三十四/分之類)¶
　一率　六(原銀錢數/)¶
　二率　七(原絲兩數/)¶
　三率　五十(今銀化為錢數/)¶
　四率　五十八又三分之一(今應得絲兩數/)¶
　右例亦可以錢從兩化之而不如前法之㨗¶
<pb:KR3f0056_WYG_001-13a>¶
　一率　五分之三(原銀化為兩數/)¶
　二率　七(原絲兩數/)¶
　三率　五(今銀兩數/)¶
　四率　五十八又三分之一(得絲兩數同前/)¶
　又如原銀六錢二分五釐買絲七兩今銀一百三十¶
　二兩問買絲幾何此若以大數化小則原銀今銀當¶
　悉化為釐而原銀數固可以兩命分又不如從兩化¶
　之為便所貴乎隨宜通變者也(因今銀是以兩計而/化之非為絲以兩計)¶
<pb:KR3f0056_WYG_001-13b>¶
　(也/)¶
　一率　八分之五(原銀化為兩數/)¶
　二率　七(原絲兩數/)¶
　三率　一百三十二(今銀兩數/)¶
　四率　一千四百七十八又五分之二(今應得絲/兩數)¶
　(右一條/新增)¶
　¶
　九章録要卷一¶
