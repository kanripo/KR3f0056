# -*- mode: mandoku-view; -*-
#+TITLE: 九章錄要
#+DATE: 2015-08-24 23:11:24.607428
#+PROPERTY: ID KR3f0056
#+PROPERTY: BASEEDITION WYG    
#+PROPERTY: JUAN 卷七
<pb:KR3f0056_WYG_007-1a>¶
欽定四庫全書¶
　九章錄要卷七¶
　　　　　　　　　　　　　松江屠文漪撰¶
商功法¶
　古九章五曰商功以御功程積實¶
塹堵求積尺　凡築城墻堤塹之類上下廣不等者法¶
　并上下廣折半以髙乘之復以長乘之得積¶
塹堵求積又法　堤塹之類亦有兩頭之上廣之下廣¶
<pb:KR3f0056_WYG_007-1b>¶
　之髙各不等者法倍東髙加入西髙以東頭上下廣¶
　并而乘之折半又倍西髙加入東髙以西頭上下廣¶
　并而乘之折半并二數以長乘之以六除之或不用¶
　兩度折半者則以十二除之(右一條/新訂)¶
方臺求積　法同粟米章方窖¶
長方臺求積法同長方窖¶
員臺求積　法同員窖¶
長員臺求積法同長員窖¶
<pb:KR3f0056_WYG_007-2a>¶
方錐求積　法同粟米方尖堆¶
方錐改方臺求各數法　假如方錐下方二十四尺髙¶
　三十二尺今改方臺上方六尺問髙幾何¶
　一率　二十四(原下方尺/數無減)¶
　二率　三十二(原髙/尺數)¶
　三率　一十八(今上下方/較尺數)¶
　四率　二十四(今髙/尺數)¶
　又如前例問截去幾何¶
<pb:KR3f0056_WYG_007-2b>¶
　一率　二十四(下方/)¶
　二率　三十二(原髙/)¶
　三率　六(今臺上方即/今截下方)¶
　四率　八(今所截/之髙)¶
　右二例若求今髙以減原髙亦得所截之髙求截髙以減¶
　原髙亦得今髙而必備其法者庻各得所求不須借徑也¶
　又如前例今髙二十四尺問上方幾何¶
　一率　三十二(原髙/)¶
<pb:KR3f0056_WYG_007-3a>¶
　二率　二十四(下方/)¶
　三率　八(今髙減原髙/為所截之髙)¶
　四率　六(今截下方即/今臺上方)¶
　右例亦可以今髙列三率求得四率為今上下方較¶
　以減下方而得上方也¶
員臺改員錐求各數　假如員臺下周七十二尺上周¶
　一十八尺髙二十四尺今改員錐問髙㡬何¶
　一率　五十四(原上下/周較)¶
<pb:KR3f0056_WYG_007-3b>¶
　二率　二十四(原髙/)¶
　三率　七十二(今下周/無減)¶
　四率　三十二(今髙/)¶
　又如前例問增髙㡬何¶
　一率　五十四(原上下/周較)¶
　二率　二十四(原髙/)¶
　三率　一十八(原臺上周即/今增下周)¶
　四率　八(今所增/之髙)¶
<pb:KR3f0056_WYG_007-4a>¶
　又如前例今髙三十二尺問上周¶
　一率　二十四(原髙/)¶
　二率　五十四(原上下/周較)¶
　三率　三十二(今髙/)¶
　四率　七十二(今上下周較以減下/周適盡知為員錐也)¶
　右例亦可以今所增之髙列三率求得四率為所增¶
　上下周較以減原上周適盡而知為員錐也¶
　又右六法方減員增特互舉以見例而法則相通且¶
<pb:KR3f0056_WYG_007-4b>¶
　方或以周算員或以徑算亦皆同耳¶
塹堵增減求數法　假如築墻上廣二尺下廣六尺髙¶
　二十尺今已築至上廣三尺六寸問髙㡬何¶
　一率　四十(原上下廣/較化寸數)¶
　二率　二十(原高/尺數)¶
　三率　二十四(今上下廣/較化寸數)¶
　四率　一十二(今高/尺數)¶
　又如前例今欲築至髙二十四尺問上廣㡬何¶
<pb:KR3f0056_WYG_007-5a>¶
　一率　二十(原高/尺數)¶
　二率　四十(原上下廣/較化寸數)¶
　三率　二十四(今高/尺數)¶
　四率　四十八(今上下廣較寸數以減下/廣得一十二寸為今上廣)¶
塹堵以直高求斜高以斜高求直高　法以上下廣較¶
　半之為勾直高為股斜高為弦以勾股法互求之(右/一)¶
　(條新/増)¶
功程遲速例　假如乙匠製造四十五日而畢加甲匠¶
<pb:KR3f0056_WYG_007-5b>¶
　則十八日而畢問獨用甲匠須㡬日法以十八日減¶
　四十五日得二十七日為乙匠未畢之工知甲匠十¶
　八日當乙二十七日也列率求之¶
　一率　二十七¶
　二率　一十八¶
　三率　四十五¶
　四率　三十¶
　又如甲匠製造六十日而畢乙匠則百日而畢問兩¶
<pb:KR3f0056_WYG_007-6a>¶
　匠并營須㡬日法以六十日除百日得甲匠一日之¶
　工當乙匠一日又三分日之二并乙匠一日得二日¶
　又三分日之二以除百日得三十七日又二分日之¶
　一為并營日數或以百日除六十日得乙匠一日之¶
　工當甲匠五分日之三并甲匠一日得一日又五分¶
　日之三以除六十日亦得三十七日又二分日之一¶
　(右一條/新增)¶
方尖堆物求積(自此以下皆隙積之法隙積謂積之有/隙者如累棊及積酒罌之類與前積尺)¶
<pb:KR3f0056_WYG_007-6b>¶
　(法不/同)　假如方尖堆下廣十二問積㡬何法置下廣¶
　十二别以下廣加一枚為十三而乗之得一百五十¶
　六又以下廣加半枚為十二有半而乗之得一千九¶
　百五十以三除之得積六百五十¶
方平堆物求積　法以下廣依尖堆法求積别以上廣¶
　減一枚為下廣依尖堆法求積兩尖堆積相減得平¶
　堆積(此以平堆先作尖算/乃減上虗尖成平也)¶
長方平尖堆求積(旣云尖又云平者上廣只一故謂之/尖上長不止於一故又謂之平也)¶
<pb:KR3f0056_WYG_007-7a>¶
　　假如長方平尖堆下廣十長十二問積㡬何法以¶
　長廣較半之得一又加半枚得一有半并長得十三¶
　有半以廣乗之得一百三十五又以廣加一枚為十¶
　一而乗之得一千四百八十五以三除之得積四百¶
　九十五　又法先以廣長較加一枚得上長而算之¶
　(上廣只一/不必言)假如平尖堆下廣八長十三問積幾何此¶
　可知上廣一而長六也乃倍下長加上長得三十二¶
　以下廣乗之得二百五十六又以下廣乗之得二千¶
<pb:KR3f0056_WYG_007-7b>¶
　零四十八并二百五十六得二千三百零四以六除¶
　之得積三百八十四¶
長方平堆求積　法倍上長加下長以上廣乗之又倍¶
　下長加上長以下廣乗之并二數加上下長較(上下/廣較)¶
　(同/)以髙乗之(上下長較加一數得/髙上下廣較亦同)以六除之得積¶
　按此法長方平尖堆及方尖堆方平堆皆可用之蓋¶
　一法而兼四法可云居要者也¶
三角尖堆求積　假如三角尖堆下廣八問積㡬何法¶
<pb:KR3f0056_WYG_007-8a>¶
　置下廣八别以下廣加一枚為九而乗之得七十二¶
　又以下廣加二枚為十而乗之得七百二十以六除¶
　之得積一百二十¶
三角平堆求積　法以上廣自乗又以下廣自乗又以¶
　上廣乗下廣又倍下廣加上廣并四數以髙乗之(上/下)¶
　(廣較加一/數得髙)以六除之得積　按此法亦可用之三角¶
　尖堆¶
　¶
<pb:KR3f0056_WYG_007-8b>¶
　¶
　¶
　¶
　¶
　¶
　¶
　¶
　九章錄要卷七¶
